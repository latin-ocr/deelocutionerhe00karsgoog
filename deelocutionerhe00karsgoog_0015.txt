O

ELOCUTIO RHETORICA

QUALIS INVENITUR

IN

Annaei Senecae Suasoriis et Controversiis ,

SCRIPSIT

H. ·1·. {ARSOEERR

Marklandus, Wolfius, et qui eorum vestigia secuti sunt, ut e
nostratibus olim Bakius et RinkesiuS, quum gravissimas quasdam
Orationes a Cicerone abiudicarent, negare tamen non poterant, ista, ut
opinabantur, commenta iam olim fraudem fecisse doctissimis hominibus et
a Valerio Maximo, Asconio, Quintiliano pro genuinis fuisse lecta. Hanc
autem difficultatem ea ratione subterfugere ,conati sunt, ut contenderent
falsam earum originem in tempora incidere a Ciceronis aetate non
longe remota, et imitatores prodiisse e declamatorum grege, quorum
nomina et fragmenta nobis servavit Annaeus Seneca in Suasoriis
et ControversiiS, qui ita suppar fuit Tullio, ut, quominus hunc
senem ipse iuvenis audiret, non quidem aetaS, sed bellorum civilium
furor (Contr. I. 11) eum impediverit.

Hac summorum virorum opinione permotus, recens a lectione
Tulliana ad Suasorias controversiasque me contuli, exspectans
fore ut ea, quae in conclamatis illis Orationibus ex parte grammatica
criticorum suspicionem movissent, eatenus responderent rhetorum sermonis
sive proprietatibus sive vitiis, ut communis originis nisi manifesta
indicia, attamen satis certa redundarent vestigia.

Sed exspectationem eventus non leviter fefellit. Nam vix in lectione
aliquantum progressus, cognovi, prae istorum in Latine scribendo
licentia ac novitate, ea, quae in Orationibus quam maxime offensionem
peperissent, non nisi leves esse maculas, atque compertum habui
rhetorum Latinitatem ne comparari quidem posse cum Tulliana scribendi
ratione, sed proxime accedere ad usum poetarum Vergilianum maxime
atque Ovidianum.

Aliquis obiecerit, praeeunte Wolfio in praefat. notissima p. XLII,
fieri potuisse, ut iidem illi homines, quum Ciceronis stilum religiose
imitandum sibi proponerent, assidua eius lectione et meditatione id
assecuti sint n ut illius non vocabula solum, non quandam orationis
n figurationem, non compositionem numerorum arripuerint, sed scriptorem,
aqualem eum in propriis operibus cognovimus, omnibus virtutibus ac
n vitiis reddant.”

Argumentum speciosum magis quam verum: etenim imitator,
quamvis prudens et circumspiciens, suum tamen ingenium suamque
naturam adeo excutere vix poterit, quin satis magnae ac manifestae
Probant hoc
Pseudo-Ciceronis Oratio pridie quam in exsilium iret et Declamatio in
C'. Sallustium.

normam ” est compositum et negari nequit, sermonem in multis propius

remaneant reliquiae, quibus evincatur fraudulentia.

Nam utrumque opus diligenter aad exempli sui

a Ciceroniana consuetudine distare quam a Controversiis et Suasoriis
rhetorum3 at nihilominus, ut de ceteris taceam, vel sola Latinitas sat
multa continet, ex quibus, ut ex ungue leonem, ita scriptoris quoque

veram indolem agnoscas. (1)

Haec si recte disputata sunt, necesse est ut in Orationibus post
reditum tribus, pro Catilina una pluribusve, pro Marce110, aliisque quarum
γνησιὸτητα in dubium vocarunt vv. dd„ nec pauca nec dubia reperiantur
sermonis indicia, quae rhetoris manum coarguant. Hinc alicuius
momenti esse videtur comparationem institui inter suspectas illas
orationes et rhetorum fragmenta a Seneca patre posteritati prodita.

Equidem fateor me e parte grammatica nihil fere in utrisque
scriptis offendisse, quod communem fontem indicare videatur. At vero
in hanc quaestionem penitus inquirere supersedi, quoniam meum est
ut hoc opusculo ad eiusmodi comparationem aliis viam aperiam,
non ipse eam instituam.

Sed alia est quaestiO, quae neglecta vel obiter tractata levitatis
profecto culpam mihi contraheret.

Cognosciturne ex S e n e ca e opusculo ipsius scriptoris tantum
dicendi scribendique genus an ceterorum quoque rhetorum quotquot
citantur? Alteram sententiam amplexus est W. S. Teuffel in Hist.
Litt. Rom. ξ 253 6 ed. lae (2), alteram paucis defendit Μ. Sander
in libello cler Sprachqebrauch cles Rhetors Annaeus Seneca. Berol. 1877.
Facio cum hoc. Sed res enucleatius tractanda est, ut tollatur controversia.

Qui negant ullius praeter Senecam ex his declamationibus sermonem
cognosci, primum provocant ad praefationem libri 1 controversiarum, in
qua semel iterumque scriptor pronuntiat, opusculi materiam se non ex
litterarum quibusdam monumentis contulisse, sed hausisse tantummodo ex
aarfideli'l sua memoria. Quocirca ita illi concludunt: argumenta decla-
mationum et- sententias rhetoribus, sed sermonis habitum atque enun-

tiationem uni Senecae esse tribuenda. Alterum quo nituntur argumentum

(1) Ut curioso lectori aliqua saltem comparandi materies suppeditet. infra ad
singula capita in annotatione verba. nomina, constructiones quasdam apponam. quae
in pseu11··pigraphis illis affinitatem sermonis cum rhetoribus nostris referre mihi
videntur

(2) Die Berichte uber die Ausfuhrnngen der einzelnen Rbetoren haben einen
so gleiohmuenigen Anstrieh dass dieue nur dem Sinne nach wieder-gegeben sein
konnen . . . . Die Sprache zeigt in den Proomien wenig Einfluss der silbernen
Latinitut, mehr in den Controversiae und Suasoriae selbst.

Utrumque falsum. In praefatione apparebit quantopere inter se fragmenta
sermone differant3 ex ipso autem opusculo manifestum fiet, Senecam verborum et
constructionum novitate et audacia nihil praestare iis, qnorum fragmenta congessit.

